Praha - Předseda sociálních demokratů Jiří Paroubek se v roce 2006, kdy byl premiérem, sešel kvůli nákupu obrněných transportérů Pandur s lobbisty pracujícími pro rakouskou firmu Steyr. O setkání píše dnešní Mladá fronta Dnes (MfD), informace jí potvrdil jeden z účastníků schůzky. Paroubek dosud tvrdil, že se o nákup transportérů nikdy nezajímal. MfD letos v únoru upozornila, že zakázku na pandury možná ovlivnila korupce. Případ vyšetřuje česká i rakouská policie.
Schůzka Paroubka s lobbisty Andrejem Surňakem a Jiřím Kryšpínem se podle listu uskutečnila v pátek 12. května 2006 v Kramářově vile v Praze a zúčastnil se jí i tehdejší šéf Úřadu vlády Ivan Přikryl. Dvanáct dnů po setkání Paroubek veřejně vyzval ministra obrany Karla Kühnla, aby neotálel s podpisem kupní smlouvy, a za necelý měsíc byla smlouva o nákupu 199 obrněných transportérů Pandur za více než 20 miliard korun podepsána.
Schůzku listu potvrdil i jeden z účastníků jednání, v současné době se k ní však odmítá vyjadřovat s tím, že má strach.
Paroubek na dotaz, proč se se zástupci rakouských zbrojařů scházel, řekl, že o jejich práci pro Steyr nevěděl. Jednal s nimi prý o volbách, protože Surňakova firma Crane Consulting vedla pro ČSSD v roce 2002 úspěšnou volební kampaň.
Bývalý poslanec za ČSSD Radim Turek však uvedl, že o spojení Surňaka s pandury se vědělo už v roce 2005. "Jejich role byla klasická, chodili a říkali, že je to skvělý nákup," sdělil Turek. MfD navíc připomněla, že sociální demokracie ukončila volební spolupráci s Crane Consulting v roce 2004.
MfD před dvěma týdny uveřejnila informace, že bývalý manažer Steyru Wolfgang Habitzl ohledně korupce v souvislosti s nákupem transportérů odpověděl na přímou otázku, zda lobbisté jednali i s Paroubkem, kladně. Někdejší předseda ČSSD v Praze 1 Miloslav Kožnar později v reakci na toto tvrzení prohlásil, že se zástupci Steyru jednal on. V dnešním vydání listu však uvedl, že toto prohlášení si na něm vynutili představitelé ČSSD. "On na mě tlačil (Petr) Dimun a Přikryl," řekl Kožnar. Dimun je vedoucí marketingu ČSSD.
MfD na kauzu upozornila před dvěma týdny, zveřejnila tajně pořízené nahrávky rozhovorů se dvěma někdejšími manažery výrobce transportérů a přinesla také informaci o smlouvě mezi lobbistou Janem Vlčkem a firmou Steyr, podle níž měl za 1,4 miliardy korun zajistit schůzky s některými politiky. Podle informací, které dnes zveřejnil týdeník Euro, však v době nákupu pandurů ke korupci nedošlo.

Nehoda kamionu ráno zablokovala oba dva směry rychlostní silnice R10 z Prahy do Turnova. Nákladní auto prorazilo u Mladé Boleslavi středová svodidla a převrátilo se. Policie odklání auta na objízdné trasy. Zatím není zřejmé, jak dlouho bude omezení trvat.

Havárie se stala krátce před sedmou ranní u Mladé Boleslavi mezi odbočkami do centra, průmyslové zóny a na Jičín. Kamion mířící od Liberce narazil do středových svodidel a skončil na boku.

"Vozidlo leží přes oba směry," popsal ráno mluvčí policie Ladislav Mareš. Polský řidič podle předběžných informací policie strhl řízení doprostřed silnice poté, co málem vjel do příkopu na pravé straně.

Policie odklonila dopravu ve směru od Prahy v Bezděčíně, z druhé strany varuje řidiče už v Liberci. "Na všech nájezdech na rychlostní silnici se tvoří kolony," řekl Mareš před půl devátou. Problémy nastaly v Mladé Boleslavi, kam zamířila auta z dálnice a ucpala křižovatky.

Kolem deváté hodiny se podařilo rozjet v místě nehody jeden pruh na Liberec. Kolona vozidel se ale příliš nepohnula, silnice je stále téměř neprůjezdná. Zatím není zřejmé, jak dlouho bude dopravní omezení trvat.

K nehodě ráno jela i záchranka, řidič ale vyvázl bez zranění. "Po kontrole jsme ho nechali na místě," uvedla mluvčí zdravotníků Tereza Janečková.

Předseda Odborového svazu dopravy Luboš Pomajbík v diskusním pořadu České televize uvedl, že odbory jsou připraveny jít do celé série stávek. Protest proti novému zdanění zaměstnaneckých benefitů tím chtějí vystupňovat. Odborový předák potvrdil, že zaměstnanci v dopravě se čtvrteční stávkou počítají.

"Dopravní odbory zorganizují sérii stávek, pokud neprojde změna zdanění zaměstnaneckých výhod," pohrozil předseda Odborového svazu dopravy Luboš Pomajbík.

V úterý bude Poslanecká sněmovna jednat o vládním návrhu, který chce ze zákona o dani z přidané hodnoty (DPH) vyjmout ustanovení, jež odbory popudilo. Zaměstnavatelé totiž od začátku roku mají odvádět daň ze zaměstnaneckých benefitů vypočtenou z jejich tržní ceny. Odbory se bojí, že zaměstnavatelé převedou větší daňovou zátěž na ně.

A právě proto hrozí odboráři stávkou. Původně byla naplánovaná na pondělí, na konci týdne však odboroví předáci oznámili nové datum: čtvrtek 4. března.

Vymáhání si úpravy zákona stávkou se ovšem nelíbí pravicovým stranám. "Nechceme se nechat se vydírat skupinou lidí, kteří chtějí výhody financované ze státního rozpočtu. Navíc by to mohlo být do budoucna velmi nebezpečné, protože by šlo o precedentní návod pro každého, kdo chce dostat ze státního rozpočtu nějaké peníze," kritizuje postup odborářů Petr Bendl z ODS. "Novela zákona o DPH představuje další ránu pro státní rozpočet," upozornil bývalý ministr dopravy a středočeský hejtman.

To však Pomajbík striktně odmítl. "Pan Bendl tvrdí nepravdy, nechci použít slovo lži. Výběr daně ze zaměstnaneckých benefitů nemá dopad na rozpočet na rok 2010, protože se s těmito příjmy nepočítalo. Ono je ani nelze spočítat. A dopad v dalších letech lze vyčíslit na zhruba deset milionů korun, jak uvádějí data z ministerstva financí," oponoval odborář.

Bendl obvinil sociální demokraty ze zpolitizování celé záležitosti. "Sociální demokracie spolu s odbory situaci vyhrotila nepřijatelným způsobem. Je to pro ni způsob, jak získat hlasy ve volbách," řekl místopředseda občanských demokratů Bendl.

Stejné obvinění však na hlavu občanské demokracie zaznělo z úst brněnského primátora a stínového ministra dopravy Romana Onderky: "ODS situace využívá k předvolebnímu PR."

PRAHA - Tání sněhu v posledních dnech výrazně zvýšilo hladiny mnoha českých a moravských řek, povodňové stupně na 18 místech,

zejména v západních a východních Čechách a na Moravě.

Situace se po noci ze soboty na neděli začala lepšit. V sobotu k večeru platil podle vodohospodářského informačního portálu ministerstva zemědělství druhý stupeň povodňové aktivity, tedy pohotovost, na Novohradce v Uhřeticích na Chrudimsku a na dvou místech západočeské Radbuzy - ve Staňkově a na odtoku z vodního díla České Údolí. Dalších 12 míst v západních, středních a východních Čechách a na Moravě mělo při setrvalé výšce hladin první stupeň, to znamená bdělost.

Na západě Čech platil včera první stupeň na Radbuze ve Lhotě a Staňkově, Berounce v Plzni-Bílé Hoře a Liblíně, Klabavě v Nové Huti a Úslavě ve Ždírci. V Plzeňském kraji hrozí podle meteorologů vysoký stupeň povodňové pohotovosti až do dnešního poledne.

Ve východních Čechách byl první stupeň na Dědině v Mitrově na Rychnovsku, Loučné v Dašicích na Pardubicku a Novohradce v Uhřeticích na Chrudimsku. Ve středních Čechách to bylo na Doubravě ve Žlebech na Kutnohorsku a na Berounce ve Zbečně na Rakovnicku.

Na Moravě byl první stupeň na řece Moravě v Lanžhotě a ve Strážnici, na Opavě v Děhylově, Třebůvce v Lošticích na Šumpersku a na dvou místech na Prostějovsku - Brodečce v Otaslavicích a Romži ve Stražisku.

Situace ale není nijak dramatická a hydrologové očekávají, že budou hladiny nadále klesat. Radiožurnálu to potvrdil Zdeněk Novák z Povodí Labe. »Mělo by být poměrně teplo do deseti stupňů a slabé srážky nebo slabé dešťové přeháňky. To by se mělo projevit na vodních tocích pozvolným poklesem. A dá se říci, že na všech,« uvedl Novák. Třetího povodňového stupně by podle něj hladiny dosáhnout neměly.

Pokles hladin by měl pokračovat i během příštího týdne, zvláště poté, co se má podle meteorologů výrazněji ochladit. Na horách by mohlo opět sněžit.

Mohou se diváckým rekordům Avataru ještě letos přiblížit nějaké filmy? Světovou premiéru už má za sebou zřejmě nejočekávanější snímek roku 2010 Alenka v říši divů, natočený podle slavné knihy Lewise Carrolla (†66).
Cenami ověnčený režisér Tim Burton sází především na příběh a skvělé vizuální efekty. Film byl natočen technologií 3D.

Burton (51), který má za sebou mj. dva díly Batmana, chtěl Alenku natočit proto, že se mu dosavadní adaptace díla nelíbily. „Starší filmy většinou ukazují Alenku jako pasivní holčičku, kolem níž defilují bláznivé postavy. Pokusili jsme se to přetvořit do příběhu, který je nějakým způsobem emotivní a má smysl,“ řekl režisér.

Dalším důvodem, proč Burtona scénář zaujal, bylo, že Alence je v novém pojetí už 19 a je starší než v knize. „Líbilo se mi, že se nachází ve věku na rozhraní mezi dětstvím a dospělostí, kdy se jako osobnost měníte,“ říká.

Alenka podle Burtona je kombinací animovaného a hraného filmu s technologií snímání těla motion capturing, která byla použita například ve snímku Polární expres. Burton pracoval s rozpočtem 4 miliardy korun, natáčelo se střídavě v Anglii a Los Angeles.

Alenka

Devatenáctiletou Alenku Kingsley, prchající z viktoriánské zahradní slavnosti před nevítaným ženichem, hraje o rok starší Australanka Mia Wasikowska (v českém znění Marika Šoposká). Ve filmu několikrát mění svou výšku. Jednou měří 15 centimetrů, příště se natáhne až do šesti metrů. Proměnám pomáhají speciální efekty. Filmaři ale několikrát použili i běžný trik. Miu postavili na bedničku od jablek, aby vypadala vyšší než ostatní.

Bílý králík

V původním znění Michael Sheen, v českém znění Otakar Brousek ml. Přes jeho noru Alenka přejde do Říše divů. Než tuto postavičku dostali do práce animátoři, strávili celý den natáčením v útulku pro opuštěná zvířata a tamního králíka krmili mrkví, aby zachytili jeho pohyby a mimiku. Burton chtěl, aby se animovaná zvířata chovala přirozeně.

Kloboučník

Potrhlého muže si s gustem vystřihl Burtonův oblíbenec Johnny Depp (Saša Rašilov). Udělali spolu už šest filmů. V Říši divů je to jediný skutečný Alenčin přítel. Podle nálady umí měnit svou barvu.

Zámek

Rezidence Bílé královny vypadá jako zámek Popelky v zábavním parku Walta Disneyho na Floridě. Není to tak překvapivé, vždyť Burton začínal svou kariéru právě ve studiích Walta Disneyho.

Houseňák Absalom

Vyřádil se na něm Alan Rickman (Jiří Bartoška). Kouří vodní dýmku a chrání starověkou písemnou památku, orákulum, ve kterém jsou zaznamenány velké události Říše divů. I ty budoucí.

Houby

Jsou také zodpovědné za to, že Alenka mění svou velikost. V Říši divů rostou obrovské houby a Alenka se zmenšuje nebo zvětšuje právě podle toho, ze které houby si ukousne.

Tidliták a Tidlytek

Tlustá dvojčata zásadně nesouhlasí jeden s druhým a jejich hádky nedávají smysl nikomu kolem. Oba ztvárnil britský komik Matt Lucas.

Bílá královna

Role jako stvořená pro hollywoodskou krásku Anne Hathaway (Lenka Vlasáková). Aby nebyla postava tuctová, prý se během natáčení nechala inspirovat dokonce Gretou Garbo a dalšími osobnostmi.

Kocour Šklíba

Ušklebené zvíře, co v originále namluvené Stephanem Fryem (Jan Vlasák), má sice hlavu, ale žádné tělo Ve filmu se jen mihne.

Srdcová královna

Krutou vládkyni Podzemní říše s obrovskou hlavou a záštiplnou starší sestru Bílé královny si zahrála režisérova životní partnerka Helena Bonham Carter (Tatiana Vilhelmová).

Bude se tak jednat o nejrychlejší procesor pro netbooky, který klade důraz na nízkou spotřebu a vyšší výkon, nicméně i Atomy z předchozí generace nebyl problém přetaktovávat na podobné frekvence či dokonce výše (většina Atomů N270 kupříkladu bez problémů zvládala i frekvence nad 2 GHz) a Asus např. dodává se svými Eee PC přímo utilitu, která umožňuje zvyšovat frekvenci Atomů oproti výrobnímu maximu. Z hlediska celkového výkonu tedy nepůjde o žádnou revoluci.

Nový Atom N470 je postavený na druhé generací architektury pro ultramobilní procesory Pinetrail, kterou Intel definitivně představil v loňském prosinci. Tehdy ovšem uvedl jen model Atom N450 s frekvencí 1,66 GHz, který se objevoval v netboocích v cenovém rozpětí mezi 299 a 499 dolary. Jeho výkon byl obdobný, jako u dřívějších modelů N280, ale hlavní důraz klade nová architektura na spotřebu, zvlášť v režimech nečinnosti. S N470 se počítá spíše do dražších modelů, i když jeho cena zatím nebyla zveřejněna a stane se tak až zítra.

První netbooky s Atomem N470 by se na trhu měly objevit také v příštím týdnu, ovšem někteří výrobci je vystavovali již dříve v tomto roce na Consumer Electronics Show v Las Vegas. K prodeji ovšem nebyly dosud k dispozici.

I když Intel k novému produktu odmítl podat před jeho uvedením bližší informace, je zřejmé, že kromě vyšší frekvence nepřinese oproti modelu N450 žádné překvapení. Nové Atomy integrují grafický čip a paměťový řadič spolu s CPU v jednom pouzdře, což přináší rychlejší komunikaci mezi těmito komponentami a energetické úspory. Intel tvrdí, že Atomy druhé generace např. zvládají plynule přehrávat video ve vysokém rozlišení 720p. Některé netbooky, které jsou osazeny novými Atomy, také přinášejí výdrž na baterie až 10 hodin a díky miniaturizaci provedení je možné vyrábět i menší a lehčí přístroje než tomu bylo dříve.

Pro nejlevnější desktopové počítače, tzv. nettopy, pak Intel nabízí Atomy D410 a D510. Oba pracují na frekvenci 1,66 GHz, přičemž první z nich disponuje jedním jádrem, druhý model pak dvěma a nahrazují tak dřívější modely D230 a D330.

Netbooky čeká v blízké době řada dalších inovací, jako např. uvedení nové generace platformy Ion 2 od nVidie, které je naplánováno na březen a třeba společnost Acer již ohlásila netbook Aspire One 532G, jenž bude postaven právě na platformě Ion 2. Ta má opět posunout grafické možnosti této kategorie počítačů o krok dále.

Obnova lana a výkon zdviže
Jednou z hlavních podmínek proveditelnosti vesmírného výtahu je možná trochu překvapivě jeho schopnost regenerace. Mluvíme zde o tzv. bootstrappingu. Výtah musí být schopen přepravy materiálu na obnovu a stavbu lana a zároveň by měl zajišťovat dopravu dalšího nákladu na oběžnou dráhu. Protože by stavba výtahu, který všechnu svou přepravní kapacitu spotřebuje na svou vlastní obsluhu, byla ekonomicky neospravedlnitelná, musíme si vstupní parametry rozšířit o hustotu výkonu zdviže a také životnost celé stavby.
 
Nejprve je potřeba porozumět, že zde teoreticky není žádný minimální požadavek na pevnost výtahového lana. Menší mezní přípustné napětí materiálu v tahu, nebo jeho větší váha bude „pouze“ znamenat rychlejší rozšíření průměru lana po jeho délce a tudíž použití většího množství materiálu. Tato teze samozřejmě v jistém bodě narazí na ekonomickou stránku stavby, ale tu ponechme tentokrát stranou.
 
Podobným parametrem je absence minimálního výkonu zdviže. Vyšší energie dodávaná zdviži umožní její rychlejší pohyb a uvolnění spodní části lana pro další zdviž. Jedno z uvažovaných řešení předpokládá zdroj o výkonu 2 MW a o užitném zatížení zdviže 5 t (0.4 kW/kg) s možností vyslání další zdviže každý týden. (Zde dochází k zanedbání hmotnosti motoru a zdroje zdviže z důvodu zjednodušení a předpokladu, že bude minimální v poměru k užitečnému zatížení.) Pokud by se nepodařilo zmiňovaného výkonu dosáhnout, znamenalo by to daň v podobě menšího množství přepravené hmotnosti – menší hustotu výkonu zdviže.
 
Parametry sledované v předchozích dvou odstavcích mají jasný vliv na výslednou proveditelnost výtahu. U většího výtahu vzroste nejen potřeba na přepravu materiálu pro vlastní stavbu, ale i následně pro jeho údržbu a postupnou obnovu. Lze říci, že kombinace slabého výkonu zdviže s nízkou pevností lana by byla jednoduše nehospodárná. Z uvedeného nám plyne pojem závislosti vlastností lana na výkonu zdviže.
 
Vstupní parametry proveditelnosti
Abychom se dostali k výpočtu proveditelnosti, potřebujeme nyní úlohu více zobecnit. Vesmírný výtah by měl být lineárně rozšířitelný, proto si pro další postup zaveďme normalizovanou maximální hmotnost, kterou lze lano zatížit (mmax). Řekněme že pro mmax=20 t máme výtah umožňující podporovat jednu zdviž o váze 20 t na úrovni terénu. To by pak v praxi znamenalo lano o váze 4000 – 6000 tun a zdviži o váze 15 t, těch by se poté mohlo na laně pohybovat několik současně. Lineárně pak pro mmax = 1 t dostáváme hmotnost lana 200 – 300 t se zdviží o hmotnosti 0,75 t. Hodnotu pro mmax = 1 t dopravenou na oběžnou dráhu za rok pak definujeme „jednotku standardní propustnosti“ – 1 STU (Standart Throughput Unit).
 
Jako další si zaveďme poměr hmotnosti lana vůči jeho maximální nosnosti mmax– TMR (Tether Mass Ratio). Specifické zatížení lana – TSL (Tether Specific Load) popisuje specifickou nosnost lana po odečtení bezpečnostních koeficientů společné s odečtem „mrtvé“ hmotnosti (např. vazby mezi díly lana). Dále tu máme hmotnost vyneseného nákladu za jednotku času – PMT (Payload Mass Throughput), kterou dostaneme poměrem mrtvé váhy zdviže dle váhy užitečného nákladu a četnosti jejího vypouštění.
 
Proveditelnost výtahu se dává do souvislosti s tzv. charakteristickou časovou konstantou – CTC (Characteristic Time Constant), vyjadřující za jakou dobu je výtah schopen dopravit na oběžnou dráhu ekvivalent váhy svého lana. Tuto hodnotu dostaneme, když vydělíme poměrnou váhu lana (TMR) hmotností vynesenou za jednotku času (PMT): CTC = TMR/PMT.
 
Také musíme počítat s dobu výstavby. Tuto míru růstu popišme jako čas potřebný k zdvojnásobení kapacity – TD (time to double). Pokud vezmeme, že by výtah ve své základní podobě měl nosnost 10 % své cílové – operační nosnosti, pak při TD = 1 by náš výtah „vyrostl“ za 4 roky. Během těchto 4 let růstu by náš výtah nebyl „produktivní“.
 
Dále by bylo vhodné mít na oběžné dráze „cívku s náhradním lanem“, pro případ přetržení nosného lana nebo jeho ztráty z jiného důvodu. Pro náš případ řekněme, že by tato náhradní cívka dělala 25 % celé váhy lana. Pokud by pak došlo k jeho zničení, tak by při TD = 1 trvala obnova lana na jeho plnou kapacitu jen dva roky. I když jsou hodnoty TD = 1 a FS = 25 % pro nás teď pouze orientační, tak je jisté, že příliš prostoru pro jejich změnu nezbývá. Stavba výtahu pomalejším tempem by byla hůř obhajitelná a rozumná záloha umístěná na oběžné dráze je také určitě logickým krokem. Tato záloha by se navíc dala posléze vyžít jako základ dalšího výtahu.
 
Při normálním provozu lana pak musíme počítat i s jeho životností. Je nutné vzít v potaz postupnou únavu materiálu v důsledku kosmického záření, poškození orbitálním mikro-smetím a také tepelného a mechanického opotřebení. Tyto faktory nám reflektuje parametr životnosti lana v provozu – TL (Tether service Lifetime). V našem případě předpokládáme, že životnost lana (TL) bude několikrát větší než čas potřebný k zdvojnásobení jeho kapacity (TL>2*TD).
 
Aby náš výtah mohl růst, musí na oběžnou dráhu ročně vynést svou vlastní hmotnost + hmotnost náhradního lana tj. (1+FS)/TD. Stejně jako v běžném provozu musí současně s komerčním nákladem vynášet i část své vlastní hmotnosti k náhradě starého materiálu (1/TL). Tyto úlohy nazýváme „požadavky na údržbu“. Z toho nám vychází, že po dobu výstavby musí být kapacita lana současně využívána i pro jeho údržbu. Tato doba by tedy beze sporu byla nejnáročnější na využití jeho přepravní kapacity. Tuto požadovanou podmínku, kterou musí lano splnit, pak můžeme zapsat jako součet hustoty dopravy materiálu na výstavbu společně s kapacitou pro dopravu materiálu na obnovu a náhradu lana: (1 + FS) / TD + 1/TL.
 
V kombinaci s charakteristickou časovou konstantou pak dostáváme následující podmínku proveditelnosti:

Tabulka:  Závislost výkonu zdviže na specifické pevnosti lana
 
Uveďme si význam tabulky na dvou příkladech. Při laně z materiálu splňujícím 30 MYuri bude minimální potřeba propustnosti 144 STU, což znamená za jeden rok 144x dopravit náklad o maximální možné nosnosti lana. To by šlo provést se zdrojem o minimálním výkonu 1.0 kW/kg, který by operoval 24 hodin denně. Pokud ale použijeme více konzervativnější lano o parametrech 25MYuri, tak bychom už potřebovali propustnost 220 STU, pro kterou bý zdviž musela mít výkon minimálně 1.5 kW/kg. V praxi by to pak znamenalo, že pro horší lano bychom při maximálním nákladu 20t potřebovali zdviž o stálém energetickém výkonu minimálně 30 MWatt.
 
V minulém článku Vesmírný výtah – proč tu již není?, jsem zmínil návrhovou hodnotu specifické nosnosti lana 40-50 MYuri. Je tam také uveden aktuální problém s trháním stěn uhlíkových nanotrubiček, redukující tuto hodnotu pro možné lano asi tak na 17 MYuri. Pokud od této hodnoty dále odečteme 33 % jako bezpečnostní koeficient dostaneme 11 Yuri, což nás s naší stavbou výtahu opět uvádí v očekávání budoucích technologií. Abychom se dopracovali k trochu obecným závěrům, tak teď předpokládejme, že se nám podaří vyvinout materiál o specifické pevnosti 40 - 50 MYuri. Po odečtení bezpečnostního koeficientu (33 %) dostáváme 25 - 30 MYuri, což by znamenalo dodat celkový výkon zdviže 1.5 kW/kg. Současné nejlepší elektromotory dosahují výkonu přibližně 1.5 kW/kg, ale do této hodnoty není započítaná hmotnost zdroje energie. Pokud vezmeme v potaz i hmotnost zdroje pro tento motor, tak se dostáváme ke zlomkům původních hodnot.
 
Fotovoltaické systémy
Za předpokladu, že chceme mít energetický zdroj pro naší zdviž co nejlehčí, byl by nejvhodnějším řešením fotovoltaický systém. Kde je tedy problém? Výkon fotovoltaických systémů je závislý na schopnosti vyzářit přebytečné teplo do prostoru. Při ozáření panelu se 100 % vyzářením pohlcené energie, systémem o výkonu jednoho slunce, dostáváme tepelný výkon 0.7 kW/m2. Převedeno do reálného života, takový panel by měl v pokojových podmínkách stálou teplotu 60 °C. Proto je pro nás důležité snížit tepelnou zátěž a to bez externích radiátorů razantně zvyšujících hmotnost celého systému.
 
Teplo je v systému generováno z mnoha důvodů. Kromě nedokonalého převodu záření na el. energii v solárních buňkách musíme vzít v potaz také nerovnoměrné osvětlení solárního panelu. Hustota laserového paprsku má tvar Gaussova rozdělení a tudíž má k rovnoměrnému rozdělení daleko. I když konstrukci panelu přizpůsobíme tak, aby odpovídal tomuto profilu, při jakékoliv chybě v trasování panelu nebo zaměření paprsku, dojde opět k jeho nepřiměřenému zahřívání. Jedním z možných řešení je využití části paprsku s rovnoměrně rozdělenou hustotu energie, což  vyžaduje širší kužel paprsku a tudíž menší výtěžnost energie.

Dalším z navrhovaných řešení je pak přímé sluneční záření. Sluneční svit je svou hustotou záření hommogenní, dosažitelný po celé délce lana a je zdarma. Na obrázku níže je sluneční plachta o ploše 400m2.
Sluneční plachta na obrázku č. 3 váží pouze 32 kg a to včetně teleskopických ramen. Při přímém ozáření sluncem je tento systém schopen dodávat 50 kW (účinnost 8 %). Jen pro představu si toto převedeme zpět do našeho předešlého příkladu. Dostáváme plachtu o rozměrech 240tis. m2 (500x500 m) a váze 19 t.

Závěr
S ohledem na stále rostoucí rychlost našich objevů z oblasti nano-světa si nyní troufám tvrdit, že se v následujích 20ti letech dočkáme materiálů a technologií, které tuto stavbu přenesou z termínu science fiction do reality. Je vidět, že nedostatky jistých částí stavby, jako je specifická pevnost materiálu lana, lze částečně kompenzovat výkonějším způsobem napájení a naopak, což jistě nechává  pro budoucí stavitele určitý prostor.
Odpovědi na praktické otázky se stavbou a provozem výtahu si s dovolením nechám do příštího pokračování.

Jako perličku na závěr doporučuji tento seriál, zábavnou formou ilustrující problémy, kterým může čelit posádka vesmírného výtahu.

Jejich následná diskuse ale byla jeden velký konflikt. Žáček vyčetl Pernesovi, že nemá ve své koncepci zpracované financování, protože jako nový ředitel musí počítat s nižším rozpočtem.

Pernes prohlásil, že ústav měl jiné priority, než bude mít nyní. Chce ho zbavit nálepky političnosti a chce posílit jeho orientaci na vědecké bádání, chce přilákat zpět historiky, kteří odešli. Podle něho není možné, aby se ze 135 pracovníků jen 32 věnovalo vědě. Žáček mu oponoval, že „činnost ústavu není jen vědecko-výzkumná a ústav má i řadu jiných úkolů“.

Kompromitující materiály na Pernese 
V diskusi došlo i na osobní výpady, které se týkaly některých informací z Pernesova života. Podle některých politiků je to dílo Žáčka, který chce vytahováním kompromitujících materiálů zabránit definitivnímu jmenování Pernese do čela ÚSTR. Jde např. o Pernesovo absolvování Večerní univerzity marxismu-leninismu či jeho členství v historické komisi ČSSD.

Studium VUML Pernes potvrdil s tím, že tím nikomu neublížil, jen sobě, když tam poslouchal „ty blbosti“. Členství v komisi popřel, pouze prý byl vyslán dvakrát na její jednání svým tehdejším nadřízeným.

Podle Žáčka o Pernesovi vedla spis i StB, který ale byl zničen. Žáček je přesvědčen, že by měl Pernes mít zájem na tom, aby se dokumenty o něm našly. Měl by se „zbavit nálepky levicového exponenta“.

Pernes uvedl, že se až při lustraci dozvěděl, že byl veden jako kandidát tajné spolupráce, což je kategorie, kterou později z lustračního zákona vypustil Ústavní soud. „Tajná policie mi nabídla spolupráci a já jsem ji jednoznačně odmítl,“ uvedl Pernes. A připomněl, že Žáček byl členem fakultního výboru SSM.

Na západě země v Charente-Maritime, Aytré a La Rochelle, kde jsou hlášeny velké záplavy, vylézali obyvatelé na střechy domů. Air France zrušila nejméně 100 ze 700 letů, které dnes měly být uskutečněny na pařížském letišti Charlese de Gaulla. Na jihu Francie zůstalo zablokováno na několika dálnicích téměř 1200 kamionů nad 7,5 tuny, poněvadž španělské hranice byly kvůli bouři uzavřeny. Francouzské železnice zrušily asi tucet spojů mezi metropolí a jihozápadem a Španělskem.
Na západě Německu si dnes Xynthia vyžádala smrt pěšího turisty, jedné běžkyně a dvou motoristů včetně 70leté důchodkyně, která s autem skončila v příkopu, když se vyhýbala vyvrácenému stromu. Obzvlášť silně živel postihl okolí Frankfurtu nad Mohanem, kde musela být uzavřena důležitá dálnice A3. Na frankfurtském letišti odpadlo mnoho letů a v samotném městě bylo uzavřeno hlavní nádraží. V oblasti podle agentury DPA létaly vzduchem mobilní toalety, vyvracely se stromy, opadávaly části fasád domů.
Osm stovek cestujících uvízlo u města Fulda v centrálním Německu na tři hodiny ve vlaku Intercity-Express z Hamburku do Curychu, jenž narazil do vyvráceného stromu. Železniční doprava večer byla zastavena v nejlidnatější spolkové zemi Severní Porýní-Vestfálsko. Spadlé stromy blokovaly vlaky v Bádensku-Württembersku na jihozápadě Německa.
Jednu oběť hlásí podle AFP také Belgie, kde na muže ve věku kolem 60 let spadl strom v jeho zahradě asi 40 kilometrů od Bruselu. Bouře prý v Belgii rovněž strhávala dráty elektrického vedení.
Větrná smršť, která se zformovala nad Atlantikem, zasáhla už v sobotu s menší silou portugalské pobřeží. Přesto si tu vyžádala jeden život: na desetiletou dívku tu spadl strom. V sousedním Španělsku si vichřice vyžádala tři životy. Jižně od Bilbaa dosáhl orkán rekordní rychlosti 228 kilometrů za hodinu, informoval dnes baskický ministr vnitra Rodolfo Ares.
Varování před záplavami po vydatných deštích a silném větru v noci na dnešek vydaly také britské úřady pro velkou část Anglie a Walesu. Důrazná výstraha byla vydána pro Londýn a jihovýchod Anglie, které by mohly zasáhnout další silné deště v době, kdy je půda již tak přesycena vodou, a proto mohou hrozit větší záplavy.
Česká republika sice očekává vítr o rychlosti přes 100 kilometrů v hodině na hřebenech hor, ale na území republiky je stupeň nebezpečí nízký.
Šéf Evropské komise José Manuel Barroso dnes řekl, že komise u většiny zasažených zemí prozkoumá možnosti pomoci. Předseda Evropského parlamentu Jerzy Buzek naznačil, že je možné sáhnout k prostředkům z fondu solidarity. Z nich by bylo možné financovat část obnovy. Europarlament o příslušných žádostech urychleně rozhodne, ujistil Buzek.

Opona vzplála krátce po konci představení. Jeden člověk se nadýchal kouře.
Na jevišti Státní opery Praha v neděli večer hořelo. "Krátce po půl desáté vzplál šál opony," potvrdila informaci mluvčí pražské policie Eva Kropáčová.

"Vzňala se sametová opona na pozadí jeviště," upřesnil později vyšetřovatel hasičů Miloš Königsmark.

Opona se vzňala krátce po představení, diváci v budově už nebyli. Požár se podařilo ochrance hned uhasit.

Podle informací policie nebyl nikdo zraněn. Hasiči později sdělili, že jeden člověk se při hašení nadýchal kouře a záchranka ho odvezla do nemocnice.

"Zaměstnanci opery odhadli škodu na deset tisíc korun," řekl Königsmark. V Opeře se v neděli od sedmi hodin večer hrálo představení Petra Iljiče Čajkovského Spící krasavice - poslední dcera cara.

Podle Kropáčové vznikl požár zřejmě od některé z lamp. Přesné příčiny požáru vyšetřují hasiči.

