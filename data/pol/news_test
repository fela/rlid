Na wtorkowym posiedzeniu komisji hazardowej głosowany będzie wniosek o odwołanie Mirosława Sekuły z funkcji przewodniczącego. Wniosek zgłosili przedstawiciele Prawa i Sprawiedliwości.

Elżbieta Jakubiak z Prawa i Sprawiedliwości wymieniła negatywne cechy przewodniczącego Sekuły - niesamodzielny, w sposób widoczny sterowany z zewnątrz. Jej zdanem Sekuła ośmiesza komisję i polski parlamentaryzm.

Takiego działania opozycji nie rozumie wiceszef klubu Platformy Obywatelskiej, Grzegorz Dolniak. Jak mówi, wniosek "ma na celu wywołanie zmieszania", nie ma bowiem szans na jego uchwalenie. Dolniak dodał, że opozycja z jednej strony chce przedłużenia czasu pracy komisji śledczej, a z drugiej utrudnia jej prace swoimi wnioskami. Świadczy to, jego zdaniem, że opozycja nie ma pomysłu na wyjawienie prawdy o aferze hazardowej.

Jerzy Szmajdziński z Sojuszu Lewicy Demokratycznej nie wierzy w odwołanie Sekuły, choć jego zdaniem to niewłaściwy człowiek na niewłaściwym miejscu. Szmajdziński powiedział, że Sekuła nie rozumie, na czym polega rola komisji śledczej i jej przewodniczącego. Poseł SLD podkreślił, że zadaniem komisji jest ustalenie nieprawidłowości w decyzjach podejmowanych przez instytucje państwa, a nie badanie nieistotnych szczegółów, dotyczących świadków.

Za odwołaniem Mirosława Sekuły zagłosuje najprawdopodobniej tylko dwoje członków komisji z Prawa i Sprawiedliwości: Zbigniew Wassermann i Beata Kempa.

Politycy są oburzeni niedawnymi słowami Mirosława Drzewieckiego. Były minister sportu udzielił wywiadu polonijnym mediom w swoim domu na Florydzie. Stwierdził, że "Polska to dziki kraj", a on sam "gardzi polityką".

Szef SLD Grzegorz Napieralski nazwał wywiad Drzewieckiego skandalicznym. "Bolą mnie takie słowa, gdy słyszę je w ustach prominentnego polityka Platformy Obywatelskiej. Gdzie był Mirosław Drzewiecki, gdy w brutalny sposób atakowano Włodzimierza Cimoszewicza i jego rodzinę czy Aleksandra Kwaśniewskiego i jego rodzinę?" - pytał Napieralski.

Również Krzysztof Putra z PiS uważa, że Mirosław Drzewiecki użył w wywiadzie "skandalicznych słów". "Pan Drzewiecki był już posłem w roku 1990 z ramienia KLD i brał udział w kszałtowaniu systemu demokratycznego. Nagle, kiedy pojawiły się jego osobiste kłopoty i uwikłanie w aferę hazardową, nie odpowiada mu, że jest próba dojścia prawdy w aferze hazardowej" - dodał Putra.

Jarosław Gowin z PO uważa z kolei, że dyskusja na ten temat jest nie na miejscu. "Wszyscy wiemy, jaka osobista tragedia spotkała ministra Drzewieckiego dlatego wolałbym nie komentować jego wywiadu, choć radykalnie się z nim nie zgadzam. Jeśli minister Drzewiecki uważa, że Polska to dziki kraj, a polityka jest ludożerczym zwierzakiem, to dla mnie naturalną konsekwencją takiej diagnozy byłaby samodzielna rezygnacja Drzewieckiego z aktywności politycznej" - powiedział Gowin.

Premier Donald Tusk najprawdopodobniej wezwie do siebie Mirosława Drzewieckiego i poprosi go o wyjaśnienia.

Oleszczuk był właśnie na tym posiedzeniu sejmowej podkomisji, podczas którego poprawka została zgłoszona. Wczoraj powiedział, że zrobił to Chlebowski.

- Zresztą była dużo mniej znacząca niż inne jego poprawki - mówił posłom Oleszczuk. - Bo Chlebowski zgłosił m.in. poprawkę zwiększającą liczbę automatów w jednym punkcie z trzech do siedmiu sztuk.

"Uwikłany" departament

Oleszczuk został wezwany na świadka także dlatego, że kierował departamentem, który latem 2006 r. rozwiązał wiceminister finansów Marian Banaś. Wiceminister uznał, że departament był "uwikłany".

Takiego właśnie określenia użył też ówczesny wicepremier Przemysław Gosiewski w notatce z 2 sierpnia 2006 r. Notatka powstała po jego spotkaniu z Krzysztofem Jurgielem, ówczesnym szefem klubu PiS, i Anną Cendrowską, p.o. zastępcy dyrektora departamentu służby celnej Ministerstwa Finansów.

Według Oleszczuka to oni mieli wtedy dać Gosiewskiemu projekt nowelizacji ustawy hazardowej stworzony w rozwiązanym departamencie ministerstwa. Twierdzili, że nie może być firmowany przez ten departament, bo był "uwikłany". Chcieli, by to klub PiS złożył projekt jako swój.

Notatka dotarła do premiera Jarosława Kaczyńskiego, potem do CBA. Ale co ciekawe, powstała, gdy departament od kilku tygodni był już rozwiązany.

Zdaniem Oleszczuka pod koniec lat 90. w Sejmie działał "ponadpartyjny klub na rzecz hazardu", którego członkowie skutecznie opóźniali przez dwa lata nowelizację projektu ustawy hazardowej. Oleszczuk opowiadał, że do departamentu przychodziły skargi i donosy. Ktoś nawet zadzwonił do niego do domu.

- Powiedział, bym się zastanowił, co robię. Gdy zapytałem, o co chodzi, usłyszałem: "Chodzi o twoją głowę, dorwiemy cię" - relacjonował przed komisją.

CBA u Gilowskiej?

CBA Mariusza Kamińskiego zamierzało umieścić agenta u boku minister finansów Zyty Gilowskiej. Mówi o tym notatka z 12 grudnia 2006 r. napisana przez członka zarządu ewidencji i administracji CBA. Ujawniło ją wczoraj Radio ZET. 

Jej autor proponuje wprowadzenie agenta do zespołu, który miał w resorcie rozpocząć prace nad ustawą hazardową. To oznacza, że CBA prowadziło wokół hazardu tajną operację i planowało kolejną.

„[Wprowadzając agenta], CBA mogłoby monitorować działalność internetowych firm bukmacherskich poprzez zażądanie choćby wyciągów z ich kont - czytamy w notatce. - Takie działanie pozwoliłoby zachować zainteresowanie CBA w tajemnicy, a uzyskane dokumenty przydałyby się do Specjalnej Operacji Wywiadowczej o kryptonimie »Kupon «”.

Na dokumencie jest adnotacja zastępcy naczelnika zarządu operacji specjalnych, że zapoznał się z pismem i rekomenduje przekazanie go szefowi CBA w celu rozpatrzenia, czy podjąć zaproponowane działania.

(Posłowie PiS Zbigniew Wassermann i Beata Kempa złożyli w piątek wniosek o odwołanie Mirosława Sekuły (PO) z funkcji przewodniczącego. Wassermann argumentował wniosek licznymi zastrzeżeniami "zarówno o charakterze merytorycznym i prawno-proceduralnym, jak i organizacyjnym". Komisja zajmie się wnioskiem we wtorek.

Źródło: Gazeta Wyborcza

Związek Polaków na Białorusi jest jeden, bo to są ludzie, którzy go realnie tworzą - powiedziała wczoraj w Warszawie szefowa ZPB Andżelika Borys. Jak dodała, związek chce porozumienia z władzami białoruskimi i legalizacji swojej działalności.
Borys, która uczestniczyła wczoraj we wspólnym posiedzeniu Sejmowych Komisji: Spraw Zagranicznych oraz Łączności z Polakami za Granicą, zadeklarowała gotowość do kompromisu z białoruskimi władzami w sprawie istnienia uznawanego przez Mińsk związku kierowanego przez Stanisława Siemaszkę.
Szefowa ZPB została przywitana brawami. Posłowie wyrażali uznanie dla postawy Borys i jej działalności. Pytali o wiele spraw, m.in. o możliwości kompromisu ze związkiem Siemaszki, o ocenę działania polskich i unijnych władz w obliczu nasilonych w ostatnim czasie represji wobec polskiej mniejszości oraz o relacje ZPB z władzami w Mińsku.
Obecny na posiedzeniu komisji wiceszef MSZ Jan Borkowski powiedział, że prezydent Białorusi Aleksander Łukaszenko zdecydował, że minister spraw zagranicznych Białorusi będzie mu raportował postępy z prac polsko- -białoruskiego zespołu w sprawie sytuacji polskiej mniejszości. - Zatem wydaje się, że to będzie ciało, które będzie mogło w krótkim czasie swoje prace doprowadzić do finału - mówił Borkowski

Jeśli wciąż korzystacie z Windows XP i jeszcze nie zainstalowaliście Service Packa 3, to czas najwyższy o tym pomyśleć. Microsoft poinformował właśnie, że w lipcu zakończy świadczenie wsparcia technicznego dla Windows XP SP2.
 
Na zainstalowanie Service Packa 3 użytkownicy mieli sporo czasu - dodatek nr 3 pojawił blisko dwa lata temu (w kwietniu 2008 r.). Ale z analiz Microsoftu wynika, że spora grupa użytkowników wciąż tego nie zrobiła - dlatego też firma zaleca im jak najszybsze zaktualizowanie systemu o SP3 (lub migrację do nowszej wersji Windows). Ten, kto tego nie zrobi, powinien liczyć się z tym, że od 13 lipca koncern przestanie łatać to wydanie - wszystkie udostępnione po tym terminie uaktualnienia przeznaczone będą dla Win XP SP3.
 
Warto dodać, że Service Pack nr 3 dla XP nie wniósł do systemu jakichś zasadniczych nowości - to głównie zbiór łat i drobnych poprawek (dotyczących m.in. wydajności OS-u). Na początku było z nim co prawda sporo problemów - został nawet na pewien czas wycofany z systemy aktualizacji (być może to właśnie dlatego część użytkowników wciąż nie zdecydowała się na jego zainstalowanie). Ale Microsoft uspokaja, że wszystkie problemy zostały już rozwiązane.
 
Windows XP zaktualizowany o SP3 będzie łatany przez Microsoft jeszcze przez kolejne cztery lata - ostateczny termin wygaśnięcia wsparcia technicznego dla tego wiekowego OS-u koncern ustalił na kwiecień 2014. Dodajmy, że już od roku owo wsparcie techniczne jest znacząco ograniczone - Microsoft nie wprowadza do XP nowych funkcji (firma skupia się wyłącznie na łataniu błędów).
 
Najwygodniejszym sposobem pobrania Service Packa 3 dla Windows XP jest skorzystanie

Kalifornijski producent przedstawia mocniejszego brata procesora Atom N450, w którego od jakiegoś czasu są wyposażane niemal wszystkie netbooki. Pora zatem odświeżyć nieco platformę Pine Trail, wprowadzając na rynek model N470, który pracuje z wyższą częstotliwością 1,83 GHz. Ponadto posiada 512 KB pamięci L2 cache, zintegrowaną grafikę GMA 3150 oraz obsługę pamięci DDR2 z taktowaniem 667 MHz. Nowy procesor ma dostarczyć niewiele, ale jednak więcej mocy nowym netbookom, w porównaniu ze swoim starszym, pracującym z zegarem 1,66 GHz bratem.
Jako pierwszy producent, swoją ultramobilną maszynę z nowym Atomem zapowiedziało Lenovo. Model IdeaPad S10-3t to netbook z dotykowym i obracanym ekranem, zatem bliższa prawdy będzie nazwa tablet PC, który ma zadebiutować na rynku w przyszłym tygodniu.

Sikorski mówił o swoich planach na prezydenturę. Zapowiedział, że jego administracja wykaże się "republikańską skromnością". Zadeklarował, że jako zwierzchnik sił zbrojnych powoła Radę Bezpieczeństwa Narodowego, zakończy profesjonalizację armii i polską misję w Afganistanie.
- Prezydentura nie musi wyglądać tak jak teraz. W miejsce nadęcia, tuzinów ochroniarzy, doradców od wszystkiego, obiecuję republikańską skromność: mniej etatów w kancelarii, mniej obiecanek, mniej szamotania się ze sprawami, za które ktoś inny odpowiada - powiedział Sikorski.
Zapewnił, że nie zamierza się "obrażać na Europę", a zamiast tego chce prowadzić dialog z partnerami w UE i tłumaczyć polskie racje w "języku, który Europa jest w stanie przyjąć, zarówno w sensie dosłownym, jak i przenośni".
Szef MSZ zadeklarował, że jako prezydent zamierza zjednoczyć Polaków wobec wielkich programów naprawy państwa. Jak podkreślił, zamierza je realizować razem z rządem. Obiecał, że jako prezydent "pozwoli rządowi rządzić", a sam skupi się na obowiązkach reprezentacyjnych i promowaniu Polski w świecie.
- Będę pokazywał nową twarz naszego kraju, twarz bez grymasów, kompleksów, twarz zwróconą ku przyszłości, ku temu, co niosą nowe czasy. Polskę bez haków, donosów, bez lęków wobec wyzwań współczesnego świata - zapewnił Sikorski.
Całe wystąpienie Sikorskiego było krytyką rządów prezydenta Kaczyńskiego. Oskarżał, że łatwo się obraża i sprzyja partii swojego brata. - Prezydent obejmując urząd powinien zapomnieć o przeszłych urazach i okazać lwie serce nawet zapiekłym krytykom. Prezydent wolnej Polski może być niski, ale nie powinien być mały - podkreślił Sikorski.
Sikorski podziękował swojemu konkurentowi do nominacji na kandydata Bronisławowi Komorowskiemu, który wprowadził go do parlamentu. - Drogi Bronku, jestem dumny, że jest mi dane konkurować właśnie z Tobą.
- W tandemie z Donaldem Tuskiem wprowadzimy Polskę do europejskiej ligi mistrzów - mówił Sikorski.
Spotkanie zakończyło się wspólnym skandowaniem hasła "Były prezydent Lech Kaczyński."

O tym, że był to mecz trzeciej od końca w tabeli Polonii z trzecim na szczycie Lechem w Warszawie, na chwilę zapomniano. José Mari Bakero przyniósł do klubu optymizm, a transfery realizowane z uśmiechem przez Józefa Wojciechowskiego kazały wierzyć w szybki marsz w górę.
Polonia zaczęła dobrze, przeważała i wydawało się, że naprawdę ma szansę pokonać kandydata do walki o mistrzostwo. Bakero z Lechem ma wspomnienia jako piłkarz. W 1988 roku w Poznaniu jego Barcelona potrzebowała rzutów karnych, by awansować do kolejnej rundy Pucharu Zdobywców Pucharów. Jako ostatni, skutecznie, strzelał właśnie obecny trener Polonii.
We wczorajszym meczu w akcie rozpaczy Janusz Gancarczyk próbował karnego wymusić, ale sędzia nie dał się nabrać i pokazał debiutującemu w warszawskiej drużynie piłkarzowi żółtą kartkę. Gancarczyk był zrozpaczony, bo Polonia przegrywała już wtedy 0:2.
Mecz z trybun oglądał selekcjoner reprezentacji Polski Franciszek Smuda. Przerazić musiały go dwie rzeczy. Po pierwsze – rozdziobane przez wrony boisko wygląda jak bagno, po drugie – trudno wytłumaczyć, jakim cudem w kadrze znalazł się Sebastian Przyrowski.
Bramkarz Polonii silny strzał Sławomira Peszki w pierwszej połowie wybił wprost pod nogi Roberta Lewandowskiego, który miał tak dużo czasu, że spokojnie przyjął piłkę, przymierzył i dał Lechowi prowadzenie. Boisko niby nie nadawało się do efektownej gry, jednak zaprzeczają temu kolejne dwa gole dla gości.
Do Lecha zimą sprowadzono Siergieja Kriwca z BATE Borysow za 400 tysięcy euro. Białorusin miał zastąpić sprzedanego Semira Stilicia, jednak ten zdecydował się nie odchodzić i teraz klub z Poznania ma najsilniejszą drugą linię w lidze. Przyjście Kriwca zmobilizowało Stilicia do lepszej gry, a takie podanie jak to, które otworzyło drogę do bramki Lewandowskiemu w 72. minucie, przypominało najlepsze występy Bośniaka. Cztery minuty przed końcem Stilić podał jeszcze do Tomasza Mikołajczaka i było 3:0.
Z nowych zawodników Polonii najlepiej wypadł Andreu Mayoral, który ucząc się gry w piłkę w szkółce Barcelony, podobno nie zaniżał poziomu. Gdyby wczoraj piłkarze Polonii byli skuteczniejsi, też miałby kilka asyst. Im bliżej jednak piłka była własnego pola karnego, tym zawodnicy Bakero mieli jeszcze większe problemy. Przestawienie systemu na grę z trzema obrońcami i ofensywny styl nie wszyscy zrozumieli i nie wszystkim wystarcza na niego umiejętności.
Polonia spadła na przedostatnie miejsce w tabeli. W następnej kolejce gra w Gdańsku z Lechią.

To kolejny etap wojny o kontrakt od Kolei Mazowieckich między dwoma producentami taboru: polską PESĄ i szwajcarskim Stadlerem. Z tą pierwszą kolejarze podpisali umowę na dostawę 20 składów elektrycznych Elf za 460 mln zł.
Według prezesa Grupy Stadler Rail Petera Spuhlera, bydgoski koncern nie spełnił wymagań przetargowych. Każdy koncern musiał wykazać się dostawą dziesięciu elektrycznych pociągów dopuszczonych do jazdy z prędkością 160 km/godz. PESA przedstawiła 14 składów, które jeżdżą dziś między Warszawą i Łodzią.
Według prawników Stadlera, te pociągi mogą poruszać się jednak nie szybciej niż 130 km/godz. Dlaczego? Mają tylko jedno miejsce w kabinie maszynisty. Według polskich przepisów, żeby jeździć szybciej, w kabinie potrzeba dwóch maszynistów.
– W piątek sąd podzielił naszą argumentację. Ten kontrakt nie należał się naszemu konkurentowi – mówi członek zarządu Stadler Polska Stan Skalski. Sytuacja bardzo się skomplikowała, bo Koleje Mazowieckie już podpisały umowę na pociągi. Pierwsze mają przyjechać w maju 2011 roku.
Prawnicy Kolei Mazowieckich wyszli z założenia, że w wymaganiach chodziło o możliwości konstrukcyjne pociągu – bez uwzględniania ograniczeń, jakie stawiają polskie przepisy dla jazdy z prędkością 160 km/godz.
Stadler może się teraz domagać odszkodowania. Unieważnienie kontraktu jest już niemożliwe. – Nie wiem, jakie będą nasze kolejne kroki. Czekamy na uzasadnienie wyroku – zapowiada Skalski.
Co zamierzają zrobić w tej sytuacji Koleje Mazowieckie? Nie wiadomo. W piątek po południu rzeczniczka spółki Donata Nowakowska nie odbierała telefonu. Spółka potrzebuje nowych pociągów. Większość taboru Kolei Mazowieckich to przestarzałe składy EN-57 z lat 60. i 70. ubiegłego wieku.

Szefowie stołecznych biur i urzędów od utrzymania dróg zostali wezwani na nadzwyczajną naradę do wiceprezydenta Jacka Wojciechowicza. Powód – w roku wyborczym warszawskie ulice są dziurawe jak sito. Zadanie – naprawić to „jak najszybciej”.
– Jeśli tylko pozwoli na to pogoda, w tym sezonie przyspieszymy weekendowe remonty nawierzchni – twierdzi dyrektor Zarządu Dróg Miejskich Grażyna Lendzion.
Drogowcy mieli wystartować w weekend między 9 a 11 kwietnia, tydzień po Wielkanocy. Ratusz naciska, żeby zrobić to już między 26 i 28 marca.
Cud na Dźwigowej?
Na pierwszy ogień spośród kilkudziesięciu ulic ma pójść ul. Międzyparkowa (objazd zamykanego wiaduktu na gen. Andersa) i al. Solidarności. Drogowcy planują też wymienić nawierzchnię Dźwigowej między Globusową a Połczyńską. To przełom – dotychczas twierdzili, że się nie da, m.in. z powodu skrajnie niestabilnego podłoża.

Na weekendowe frezowania drogowcy mają zapisanych w budżecie na ten rok 68 mln zł (na razie zawarto umowy z wykonawcami za 45 mln zł). Jak się dowiedzieliśmy, kilka dni temu ZDM zwrócił się do ratusza o zwiększenie puli na frezowanie.
– Jeśli remonty będą szły sprawnie, znajdziemy dodatkowe pieniądze – twierdzi p.o. rzecznik ratusza Tomasz Andryszczyk. – I zrobimy to przed wakacjami. Chodzi o uniknięcie błędu z ubiegłego roku, kiedy pieniądze zostały przekazane późną jesienią – przyznaje. Frezowania ruszą za miesiąc.
A teraz? Drogowcy w trybie awaryjnym łatają do tysiąca dziur na dobę. Robi to od 10 do 15 ekip (od dwóch do pięciu osób w każdej). To pojawiający się głównie po zmroku robotnicy, którzy ułożoną masę asfaltową przyciskają butem. Jak wyliczył ratusz, w tym roku zużyli już 80 ton masy bitumicznej.
– Jeszcze kilka dni temu łatanie wykruszeń było niczym walka z szalejącym pożarem. Teraz odzyskujemy kontrolę nad tym zjawiskiem – mówi rzecznik Zakładu Remontów i Konserwacji Dróg Marcin Zieliński.
Prowizorka z traktorkiem
Jak wygląda krajobraz po przejściu ekipy z traktorem i dymiącą przyczepą z masą bitumiczną? Dziury co prawda nie ma, ale ulica wygląda kiepsko: z wystającymi ponad poziom jezdni plackami asfaltu.
– To tylko prowizoryczne działania, które mają na celu likwidację niebezpieczeństwa – mówi Grażyna Lendzion z ZDM. – W przyszłym tygodniu zaczynamy wielki przegląd. Wytypujemy ulice do ułożenia nawierzchni docelowej.
Dyrektor podaje przykład: łaty w al. Jana Pawła, na dwóch pasach prowadzących na wiadukt obok Dworca Centralnego. Drogowcy chcą tu wyciąć pas o szerokości dwóch pasów i długości ok. 200 metrów. Na tym fragmencie sfrezują pięć centymetrów nawierzchni, żeby ułożyć nowy asfaltobeton. Na ulicach, gdzie dziury występują pojedynczo, drogowcy będą wykrawali kwadrat – np. metr na metr. Jak obiecuje ZDM, jadący samochodem kierowca nie odczuje różnicy poziomów. W budżecie ratusz zapisał na to 25 mln zł.
Kliknąć w dziurę
Władze Warszawy planują też unowocześnić sposób, w jaki warszawiacy mogą powiadamiać o dziurach. Dzisiaj trzeba zadzwonić pod całodobowy numer pogotowia drogowego 196 33.
W planach jest drogowy serwis internetowy. Internauci znajdą tam prosty formularz do zgłaszania dziur w jezdniach, przekrzywionych znaków itp. Warszawiacy będą mogli dołączyć zdjęcia albo film z komórki. Według Tomasza Andryszczyka, serwis ruszy na przełomie maja i czerwca.

To jeszcze nie był klasyczny wiec wyborczy. Lider Sojuszu na razie się sonduje, czy akceptuje go tylko elektorat lewicy. Wychodzi na to że na razie tak. Na spotkanie przyszli jedynie członkowie i sympatycy SLD, głównie starsi. Przeważała wyraźnie antyklerykalno-nostalgiczno-peerelowska nostalgia. Szmajdziński postawił na przemowę, jak to sam ujął w lekko ironicznym, kaznodziejskim tonie, w stylu "słowa na sobotę". Sypał papieskimi zdaniami: ducha nie gaście, nie lękajcie się.

- Jeżeli zostanie pan prezydentem, co pan zrobi z pomieszczeniem zwanym kaplicą i z panem w sukience zwanym kapelanem? - padło pytanie z sali.

Szmajdziński odparł krótko: Kaplicy i kapelana nie będę potrzebował.

Kandydat Sojuszu dawał też rady, co należy zrobić, aby wygrał te wybory. - Wystarczy tylko wyjść z tą wiedzą, jaką macie do członków swoich rodzin, sąsiadów, znajomych. Powiedzieć im, aby się nie lękali głosować na lewicę, bo to nie oznacza powrotu PiS-u, że głosowanie na lewicę oznacza pewność, że PiS do władzy nie dojdzie. Wy dobrze wiecie, kto w waszej rodzinie głosował inaczej. Idźmy do ludzi, rozmawiajmy - mówił.

Za przykład dawał, jak to on sam rozmawiał i spotykał się z mieszkańcami w Gorzowie. - Nikt nie gwizdał, nikt nie krzyczał. Nie obawiajmy się, ducha nie gaśmy, idźmy do przodu - zachęcał.

Jerzy Szmajdziński kokietował starszy elektorat. Mówił o potrzebie solidarności pokoleniowej. Jego zdaniem najniższa emerytura powinna wynosić co najmniej połowę średniej krajowej pensji.

Bronił też PRL. - Nie ma zgody na to, aby uznawać wszystko, co było w historii do 1989 r., za czarną dziurę, za służenie obcemu mocarstwu, za Targowicę, za czas hańby i ustroju, który Polsce i Polakom nie służył. Przyznał również, że spodziewa się brudnej kampanii. - Będą różne historie, pojawią się i takie, wobec których będę zupełnie bezradny. Tak może ta kampania wyglądać. Chodzi o to, abyście wy nie tracili wiary - apelował Szmajdziński.

Podczas spotkania z premierem Donaldem Tuskiem w Katyniu Władimir Putin zamierza uczcić... obywateli Związku Radzieckiego oraz ofiary niemieckiego nazizmu ? wynika z komunikatu prasowego Kancelarii Premiera Rosji, do którego dotarł tvp.info.

W komunikacie prasowym Kancelarii Premiera Federacji Rosyjskiej z 3 lutego czytamy:  "Z inicjatywy strony rosyjskiej doszło do rozmowy telefonicznej premiera Rosji Władimira Putina z prezesem Rady Ministrów Polski Donaldem Tuskiem (...).  Podczas rozmowy Władimir Putin zaprosił Donalda Tuska do udziału w uroczystościach rocznicowych w Katyniu, gdzie pod koniec lat trzydziestych, w wyniku represji politycznych, zginęło wielu obywateli radzieckich, w latach czterdziestych rozstrzelano polskich oficerów, a później z rąk nazistowskich okupantów - zginęło wielu żołnierzy Armii Czerwonej. Szef polskiego rządu przyjął zaproszenie z zadowoleniem". 

- To, że Putin wspomina o ofiarach radzieckich, jest zrozumiałe. Niebezpieczne jest jednak to, że równolegle wspomina o ofiarach nazistowskich i w ogóle nie wspomina o tym, kto mordował polskich oficerów. Rodzi skojarzenia z kłamstwem katyńskim oraz z czasami, kiedy mord polskich oficerów przypisywano hitlerowcom - komentuje Michał Karnowski, publicysta Polska. The Times. - To pokazuje, że spotykając się z Putinem w Katyniu Tusk niewątpliwie wiele ryzykuje - dodaje Karnowski. 

Z kolei zdaniem publicysty i szefa Centrum Monitoringu Wolności Prasy Wiktora Świetlika, komunikat rosyjskiej administracji świadczy o tym, że administracja Kremla nadal będzie starała się zaciemnić kwestię odpowiedzialności za mord katyński. ? Rosja nigdy w sposób otwarty nie przeprosiła Polaków za Katyń i zawsze rozmywała kwestię odpowiedzialności za tę zbrodnię. Nie wiem, czy nie lepiej byłoby, aby w tej sytuacji zaangażowanie Rosji w organizowanie uroczystości rocznicowych było minimalne ? dodaje Świetlik. 

Już wcześniej tygodnik Wprost informował, że wizyta premiera Rosji Władimira Putina w Katyniu ma być maksymalnie okrojona. Zdaniem tygodnika, Putin nie weźmie udziału w całości obchodów rocznicowych. Premiera Rosji na pewno zabraknie na mszy świętej. 

Marcin Dzierżanowski

Moskiewski dziennik "Kommiersant" ocenia, że czwartkowa inauguracja nowego prezydenta Ukrainy zaprzeczyła opiniom, że za rządów Wiktora Janukowycza Kijów oddzieli się od Europy i zbliży się ku Rosji. Gazeta pisze, że każdy krok prezydenta Janukowycza w stronę Rosji będzie napotykać zdecydowany sprzeciw opozycji.

Według "Kommiersanta", właśnie dlatego nowy prezydent Ukrainy będzie zmuszony częściej jeździć do Brukseli niż do Moskwy. Gazeta dodaje, że w dniu inauguracji Wiktora Janukowycza doszło do symbolicznego wydarzenia - "palament europejski przyjął rezolucję potwierdzającą prawo Ukrainy do starań o członkowstwo w Uniii Europejskiej". Tym samym - pisze "Kommiersant" - Bruksela pokazała nowym władzom w Kijowie, że dla Ukrainy drzwi do Europy są otwarte tak szeroko "jaki nigdy dotąd".

Gazeta zwraca też uwagę, że na inauguracji Janukowycza nie było prezydenta Dmitrija Miedwiediewa. Ukraińscy politycy uważają, że prezydent Rosji najwidoczniej ma żal, iż nowy przywódca Ukrainy zamierza pojechać w swoją pierwszą podróż zagraniczną nie do Moskwy, a do Brukseli - konkluduje rosyjska gazeta.

Informacyjna Agencja Radiowa (IAR)

Około 200 osób uczestniczyło w niedzielę w uroczystościach upamiętnienia polskich ofiar zbrodni w Hucie Pieniackiej w zachodniej Ukrainie. W 1944 r. w tej nieistniejącej dziś wsi wymordowano od 800 do 1200 Polaków.

Zdaniem strony polskiej dokonali tego żołnierze składającej się z Ukraińców brygady SS-Galizien. Strona ukraińska twierdzi, że odpowiedzialność za mord ponoszą Niemcy. 

Jak poinformował PAP konsul generalny RP we Lwowie Grzegorz Opaliński, niedzielnej modlitwie ekumenicznej przy pomniku zabitych 66 lat temu Polaków towarzyszył protest ok. 60 członków ukraińskiej partii nacjonalistycznej Swoboda. 

Przed uroczystościami ustawili oni przy pomniku tablicę, na której napisali, że powstał on z pominięciem prawa ukraińskiego, oraz umieścili informację głoszącą, iż do zbrodni w Hucie Pieniackiej doszło, ponieważ znajdował się tam silny ośrodek Armii Krajowej (AK). 

"Pomnik w Hucie Pieniackiej powstał w wyniku ustaleń polskiej Rady Ochrony Pamięci Walk i Męczeństwa, więc nie może być mowy o omijaniu prawa. Według polskich źródeł we wsi tej nie było AK, lecz jedynie polska samoobrona" - powiedział Opaliński. 

W lutym ub.r., podczas uroczystości 65. rocznicy zbrodni w Hucie Pieniackiej miejsce to odwiedził prezydent Lech Kaczyński i ówczesny prezydent Ukrainy Wiktor Juszczenko. 

Lech Kaczyński mówił wówczas, że Hitler i Stalin chcieli władać ziemiami Ukrainy według zasady "dziel i rządź". Stosując tę zasadę, okupanci nastawili do siebie wrogo nacje zamieszkujące tę miejscowość. Jak podkreślał polski prezydent, ta zbrodnia zerwała nić zaufania między Polakami i Ukraińcami. 

Prezydent wyraził także wtedy nadzieję, że Polacy i Ukraińcy nigdy nie staną przeciwko sobie, a tragedia czasów wojny się nie powtórzy. Lech Kaczyński zaapelował również, by nie fałszować historii. Jak podkreślał, wspólne dzieje to wiele doniosłych wydarzeń, ale trzeba mówić całą prawdę, nawet bolesną. "Strategiczne partnerstwo wymaga rzetelnego spojrzenia na przyszłość, aby nie powtórzyły się błędy z przeszłości" - mówił Lech Kaczyński. 

Juszczenko przypomniał wówczas ze swej strony, że w czasach, gdy ścierały się ze sobą dwa totalitaryzmy, przelano krew milionów niewinnych ludzi. Zgodził się ze słowami Lecha Kaczyńskiego, że musimy pamiętać nie tylko o historii, ale także o tym, jakie dziś są Polska i Ukraina. - Wspólne dzieje tych państw są bardzo trudne, skomplikowane, ale oba narody na wieki podały sobie rękę - mówił. Podkreślił też, że nie może być wolnej Polski bez wolnej Ukrainy - i odwrotnie. 

Mimo to w meczu z Piastem Bajor zasiadł na trenerskiej ławce, narażając się na finansową karę w wysokości 15 tys. zł. Druga próba prowadzenia zespołu bez licencji to kara 30 tys., a potem Zagłębie będzie karane walkowerami. Zdaniem Jerzego Kozińskiego Bajorowi nic nie grozi za prowadzenie zespołu w meczu przeciwko Piastowi, a tylko kwestią czasu jest przyznanie trenerowi tymczasowego pozwolenia na pracę w ekstraklasie. Jeśli jednak nie, to w Lubinie przygotowane jest wyjście awaryjne, a właściwie dwa. Pierwsze zakłada zatrudnienie trenera figuranta (mówi się, że będzie nim trener Małowiejski) lub zgoła nowatorskim rozwiązaniu. Otóż, Bajor miałby mieć mentora nadzorującego jego pracę i niejako użyczającego własnej licencji. Ta rola miałaby przypaść Franciszkowi Smudzie, który i tak pomaga Bajorowi, tyle że na razie nieoficjalnie.

Zagłębie miało też problemy z transferami. Miały być wzmocnienia w każdej formacji. Priorytetów było kilka: bramkarz, stoper, środkowy i lewy pomocnik oraz napastnik. Jako pierwsi w Zagłębiu zameldowali się bramkarz Isailović, stoper Reina i pomocnik Salas. Wszystkich wypatrzył Smuda, ale Salas nie dotrwał nawet do pierwszego meczu, bo nie zaadoptował się w Polsce. Nie udało się więc pozyskać ofensywnego pomocnika, rozczarowywali też kandydaci do gry na lewej pomocy i w ataku. W tej sytuacji Bajor sięgnął po trzech wychowanków, ubiegłorocznych mistrzów Polski juniorów i filary zespołu zdecydowanie przewodzącego w tabeli Młodej Ekstraklasy. Największy problem to brak skrzydłowego, bo po pozbyciu się Kolendowicza Zagłębie nie ma na tej pozycji żadnego piłkarza. Nieco na siłę jest tam wystawiany Ekwueme.

Zagłębie miało prawo obawiać się meczu z Piastem, bo jesienią gliwiczanie rozbili zespół z Dolnego Śląska 4:1. Z drugiej strony mecze pierwszej wiosennej kolejki tak się poukładały, że zwycięstwo mogło zdecydowanie wywindować zespół Bajora w tabeli.

W pierwszej nerwowej połowie znaczną przewagę w polu uzyskali lubinianie. Nie stworzyli jednak zbyt wielu sytuacji do zdobycia bramki. Dwa razy szarżował Pawłowski i dwa razy celnie uderzał, ale Kwapisz nie miał kłopotów z obroną tych strzałów. Goście byli najgroźniejsi po stałych fragmentach gry. Nie oddali jednak celnego strzału na bramkę Isailovicia.

W 42. minucie po jednym z wielu rzutów rożnych Zagłębia stoper gości Kowalski wybił piłkę przed pole karne, tam dopadł do niej Łukasz Hanzel i bez zastanowienia uderzył z woleja. Piłka wpadła w okienko bramki Kwapisza. Nieco wcześniej z kontuzją zszedł z boiska Costa, którego zastąpił Dinis.

Po zmianie stron gospodarze grali już spokojniej i powiększali przewagę. Kwapisz dokonywał w bramce cudów po celnych strzałach Traore i Błąda. Ten drugi wypracowywał sobie też doskonałe sytuacje do zdobycia gola, ale nie trafiał w światło bramki. Goście próbowali kontrować, ale bez większych problemów ataki te rozbijali defensorzy gospodarzy. Najniebezpieczniej zrobiło się pod bramką Isailovicia w 70. minucie, kiedy po dośrodkowaniu z prawej strony Reina zgrywał do bramkarza Zagłębia i o mało go nie zaskoczył. Chwilę później Reina z Isailoviciem znowu kiksowali i niewiele brakowało, by ich niezdecydowanie wykorzystał Wilczek. Szczęście do gości uśmiechnęło się chwilę później. Znowu nie popisał się Reina, którego przepchnął Wilczek, wyszedł na czystą pozycję i strzałem obok Isailovicia doprowadził do wyrównania.

W końcówce Piast starał się być jak najwięcej przy piłce, a podłamani stratą gola lubinianie mu na to pozwalali. W 89. minucie Traore o mało nie zdobył jednak gola. Długo przepychał się z obrońcami gości, aż wreszcie spróbował uderzyć. Piłka po interwencji Kwapisza trafiła w słupek.

Po meczu o nastrojach w zespołach najlepiej świadczyły wypowiedzi Adriana Błąda i Kamila Wilczka. - Dla nas ten remis jest jak porażka, a stracona bramka nieco kuriozalna, naprawdę szkoda - mówił Błąd. - Punkt cieszy, jest bardzo ważny w batalii o utrzymanie - komentował Wilczek.

Podobnie spotkanie ocenili trenerzy. - My straciliśmy dwa punkty. Jestem zadowolony z gry Isailovicia, dla Reiny nie było to najlepsze spotkanie - mówił Bajor. - Co będzie dalej ze mną na stanowisku trenera, nie wiem. Dostałem pozwolenie na ten jeden mecz.

Trener Piasta Dariusz Fornalak cieszył się z punktu i bramki Hanzela. - Kiedyś postawiłem na tego chłopaka - mówił Fornalak. - Cieszę się, że już dzisiaj jest solidnym ligowym graczem. Oczywiście, że z punktu widzenia mojego dzisiejszego klubu mam pretensje do swych zawodników o tego gola. No, ale jak już ktoś miał strzelić, to dobrze, że był to Łukasz.
